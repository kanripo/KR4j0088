# -*- mode: mandoku-view; -*-
#+TITLE: 顧曲雜言
#+DATE: 2015-08-25 00:50:19.193273
#+PROPERTY: ID KR4j0088
#+PROPERTY: BASEEDITION WYG    
#+PROPERTY: JUAN 提要
<pb:KR4j0088_WYG_000-1a>¶
欽定四庫全書　　　　　集部十¶
　顧曲雜言　　　　　　　詞曲類五(南北曲之屬/)¶
　　提要¶
　　　　(臣/)等謹案顧曲雜言一巻明沈徳符撰徳符¶
　　　　有飛鳬語畧已著録此書專論雜劇南曲北¶
　　　　曲之别其論元人未滅南宋以前以雜劇試¶
　　　　士核以元史選舉志絶無影響乃委巷之鄙¶
　　　　談其論遼史樂志有大食調曲譜訛作大石¶
<pb:KR4j0088_WYG_000-1b>¶
　　　　因有小石調配之其意以大食為國名如龜¶
　　　　兹之類不知自宋已有此名故王珪詩號至¶
　　　　寶丹秦觀詩號小石調不由曲譜之訛其論¶
　　　　五六工尺上四合凡一為出於宋樂書亦未¶
　　　　免附㑹考南曲無凡一上字有髙下之分宋¶
　　　　時樂歌未必分南北曲也如此之類間有小¶
　　　　疵然如論北曲以絃索為主板有定制南曲¶
　　　　笙笛不妨長短其聲以就板立説頗為精確¶
<pb:KR4j0088_WYG_000-2a>¶
　　　　其推原諸劇牌名自金元以至明代縷晰條¶
　　　　分徴引亦為該洽詞曲雖伎藝之流然亦樂¶
　　　　中之末派故唐人樂府雜録之類至今尚傳¶
　　　　存此一編以考南北曲之厓畧未始非博物¶
　　　　之一端也乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
